都會干擾𡃉係
佢個干擾
佢係個頻道都唔同啊
即係你話手提電話
嗱都有咁多種唔同嘅型號嘞
佢就好難就係話嗱邊隻邊隻嘅型號嘅第幾代嘅邊一年嘅出品
""一九六六呢就唔准帶嘅
即係噉樣
即係佢做唔到哩一樣嘢
噉你話甚甚至乎好多譬如啊或者電腦啊
亦都係有唔同嘅型號
噉到底佢哋喺運作或者係操作嘅時候所產生出來嘅磁場係有幾大呢
對於嗰台飛機譬如嗰台係空中巴士吖
係哩個珍寶客機嘅哩個七四七嘅𠻺四八型號啊噉樣呢
都可能有唔同嘅反應𡃉喎
唔係
所以我咪係覺得而家個情況就比較尷尬
佢呢就寧缺莫濫啊
係係係唔係啊
係好禮貌啊
即係佢等於即係叫你"請扣上安全帶喇"
喀
噉樣
冇話冇話你唔扣好嚴重噉樣吖嗎
冇話要鎖起你
即係如果講到喂即係其實你可能其中一隻型號真係影響佢個飛航嘅儀器嘅說話
喂你真係喀譬如我吸煙就危害健康噉樣
或者喀點樣違法會點點點噉樣
喂你真係起碼嗱你唔熄嘅說話呢我哋有權對你採取以下嘅乜乜乜嘅
你要你要令我感覺到個事態係好嚴重
嚴重𠸏
以至到陳輝虹唔會"哎吔唔記得熄喎落機先
"因為而家實在太輕4我覺得成個感覺係
即係如果以你哩個理論呢又係同返你講卡拉嗰個一樣
又係上機之前呢就與其呢就喺度睇嗰啲即係廣告片啊或者係乜嘢嘅話呢
就應該播返一條呢就空難嘅片啊又係
係囖譬如而而家我哋啱啱講下華航
喀
噉如果其中一種揣測係唔係因為有哩啲噉嘅干擾呢噉吖
譬如如果你真係證實咗
你真係要話俾我哋聽𡃉喎
喀
嗱我哋誒有噉嘅記錄吓
八三年同埋八六年呢就係因為噉樣𠺝
然之後就有以下片段
請大家睇下嚹噉樣
打電話之後就會點啊噉樣
喂我哋而家真係成日偷雞𠺢嗎
又唔係話偷雞喇
有時真係唔記得𠺢嗎
熄嗰樣嘢
譬如電腦啊
諸如哩啲
同埋有時最衰係我哋身上嗰啲電子儀器多到自己唔知邊樣嘢係來𡃉啫
係電子儀器來𡃉分分鐘
電子錶唔知放喺邊
電子錶算唔算𡃉啫
不過我覺得哩啲係公民教育囖呵
我而家睇戲呢或者上飛機都係𡃉
都會一個電話
即係我我又唔知啲人嚹
可以喺睇𡁵"鐵達尼號"呢可以1111
"喂喂啊哦
一陣間見喇
啊係
"放喇放放啊放晒佢
佢佢唔會諗下第二啲人
會唔會騷擾到人𡃉喎
佢唔理𡃉
點會理唧
即係我本身我呢入戲院同埋上飛機
我一定會睇一睇𡃉
即係一定要熄𡃉
因為我唔好意思會騷擾到人𠺢嗎
睇戲哩啲嘢
即係我覺得每個人嘅公民教育囖哩啲
啊哩句哩個就高高層次啊
高層次啊哩個
我哋比較低
我哋重要嚇你
"空難啊大佬啊
即係你好冇意思噉樣對人吖嗎
你知唔知啊
嗱哩啲好好孔子下𡃉
哩啲係
即係"己所不欲"啊
就"勿施於人"
噉𠻺講返呢就係話即係譬如話哩啲噉樣嘅電話嘅追蹤系統呢
噉而家日本呢發展到你可以攞返個資料嚹
因為佢透過嗰個網絡佢就會知道你頭先打來嗰個電話到底係喺邊一個定點位嗰度
從而呢套返落去個電圖地圖嗰度呢
就知道哦原來呢你就喺哩個九龍城嘅嗰個坐坐標
噉如果對返地圖
咦嗰度咪機場
噉𠻺機場又拍返喺個坐標
咦嗰度咪停住嗰隻飛機
個飛機入邊嗰個排位有晒嘅
即係噉樣就知道哦原來你喺嗰個嘞
噉呢哩個嘅好處呢佢哋呢就係話點解要噉做呢
一則呢就係方便好多家長呢
如果係有小朋友遺失咗即係蕩失就揾到喇
另外呢就差人呢亦都可以透過呢就係話哩一個嘅追蹤系統呢係知道譬如
或者係透過電話裏邊進行一啲聯絡嘅時候呢就會掌握佢嘅位置嘞
噉就即係哩個誒做法佢哋嘅出發點就噉樣
但係呢哩件事出咗來之後呢就有日本有一啲嘅人權組織就話噉樣其實係
私隱權
即係對於保唔保障到打電話出來嗰個人
佢都應該擁有一個嘅私隱權喇
或者佢真係唔想俾你知道
舉例就係一個男性
噉就要打電話俾一個女性
然之後呢就要話俾佢聽佢今晚唔返來食飯
因為佢其實呢實則上呢就喺另外一個女性嘅屋企嗰度噉樣
噉就穿晒𡃉嚹
即刻就穿晒𡃉嚹
係
即係喂唔好講到咁遠喇
甚至乎就而家哩啲我哋香港用哩種
我都覺得呢係有些少問題嘅
我哋香港用嘅就係基本上你一打去俾對方對方呢就會收到知道邊個打來
來電顯示
喀
噉呢我𠻺覺得喂點解個邏輯會係噉嘅
邏輯錯咗啊
即係我打俾錢家樂
我唔一定想佢知道我嘅電話𠺢嗎
係唔係先
可能係錢係唔係啊
噉而家就唔係嘅
如果我可以唔俾錢家樂知道
除非我預先呢就又設定咗
打多幾個冧巴
或者喀
喀
即係我係覺得係應該調返轉來
就如果我想錢家樂知道我嘅電話
邊個揾嘅我咪撳個掣俾佢囖
錢家樂亦都有權
吓
你唔講邊個啊我咪就唔接你電話囖
我就唔接你嘅
即係應該噉先至係一個嘅嘅嘅嘅系統來𡃉
如果日本哩隻呢就嘩更加離譜𠻹
我唔單止俾佢知道我係邊個我喺邊一度
咪俾你知道我喺佢屋企樓下等𡁵佢啊
噉樣呀
愛來識女仔用𠺢嗎哩招可以
咪就係噉樣先至冇用啊
原本以前呢就未有哩啲神話嘅
伏佢係唔係啊
唔係
以前有啲神話呢就係打電話俾你
然之後就係話"乜乜乜
誒誒你而家得咗乜乜乜嚹
"噉然之後你其實自己喺下邊呢
就揭開嗰道玻璃門
""即係噉樣𠺢嗎
而家冇哩啲嚹已經
噉你邊有得唧
冇晒嚹
係唔係先
即係哩下呢又要變咗即係要商榷囖
又要再諗諗下佢
噉即係佢哋嗰邊呢的確係提出噉樣
噉但係呢就誒我估呢應該即係日本人呢佢哋諗得做哩啲呢照計都
即係譬如話喺一方面民意方面佢哋會做好多嘅即係調查嘅數據啊
又甚至乎而家即係基本上呢如果即係有差人話對於佢哋本身喺查案方面有實質嘅得益
噉我諗呢即係應該都唔會推得翻𡃉嚹
但係差即係我成日覺得如果我係賊佬
嗱其實哩樣嘢應用喺呢如果你個主要嘅目標呢係應付賊佬
我覺得一定唔𠺢嗎
個賊佬咪喺哩度打咪走咗去囖
放低個電話
留俾你使𠻗好唔好啊
噉樣
日本啲電話好鬼平嘅
好鬼平係唔係先
即係係對大部份嘅人係唔方便在呢即係有些少鬼馬嘅人就好唔方便嘅哩樣嘢係
有些少鬼馬
你連唯一追女仔嘅
嘅諗住哎吔我樣𠻺唔得嘞
追女仔或者避女仔嘅
你都死喇譬如而家噉樣
噉我打返去喀
你係唔係喺商台做𡁵啊
原本係唔係都話係噉樣
而家就一定知道晒你喺深水埗銅鑼灣定喺商台即係噉樣
即係我覺得係其實哩個世界係每個人都有一個鬼馬嘅時刻𠺢嗎
好鬼鬼馬𡃉唧你
冇理由冇理由用咗即係侵犯我哩個鬼馬權𠺢嗎
係
即係計私隱權之後呢
即係我哋再微分法之後呢就發現呢就係私隱權都可以放棄
鬼馬權就唔放棄得
