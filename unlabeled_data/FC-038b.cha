吖錦威聽聞呢好似話新聞話呢誒有個考官呢誒佢作弊喎幫佢嘅仔
個仔
個仔
哦作弊
有冇聽過哩件事啊
有有
聽新聞喇喀
上個禮拜會考放榜吖嗎
係啊係啊係啊
噉𠻺有好多狀元出咗來喇
噉其中一個九狀元呢噉原來係一個誒考官唔知係唔知高級喇
""一級考官來𡃉𡃓
好似係啊
好叻𡃉喎會唔會啊
喀
噉𠻺泄即係透露咗啲考試題目喇同埋一啲答案俾個仔聽喇
喀
我聽講嘅消息就係嗱噉考試局裏邊有啲即係唔同類型嘅考官喇
係啊係啊
夾萬
係嘞
可以開到譬如係啲試題喇或者一啲""答案𡃉啫
係
可能哩個其中一個
噉呢就噉聽講嗰個仔呢就係成績就係一般𡃉啫
係
噉佢就考試之前呢就比較緊張嘞
嗯
噉𠻺可能未同佢溫書喇即係個爸爸就發覺佢唔係好掂喇
係
喀
噉佢就好驚喇
噉可能情急之下呢就唔知點樣就誒受到哩個試探嘞喀
即係泄泄露咗哩啲考試題目同埋啲答案俾佢聽喇喀
噉可能哩個考官佢嘅技巧就唔係咁高𡃉
我唔知點解呢
就佢呢可能俾晒啲答案佢背喇
係
噉可能結果呢就發現佢因為考考試題目可能有啲錯𠺢嗎
嗯
佢連錯嗰啲呢都照寫埋落去囖
明唔明啊
哦
噉所以就可以到出來囖
即係啲係錯嘅
可能喇喀
即係又同埋啲試題有啲問題噉咪俾人發現囖
嗯
因為有可能你全部答啱晒噉𠻺噉咪好醒囖你答啱晒
但係你即係佢錯你又錯佢啱你又啱噉樣
即係嗰個人改題目呢噉𠻺咪俾人發現咗囖
哦
後尾點樣處置啊哩件事
噉好似呢就噚日唔知係唔係噚日嘅新聞呢就講誒嗰個考官就承認控罪喇
哦
喀
噉𠻺我唔知佢嘅職位可能都會被取消喇
應該要喇
喀
係嚹
唔公平
應該揾啲忠直啲人替上喇
係囖
有冇興趣啫
就取消
取消喇
早知結果何必當初呢
係囖
不過我覺得呢喺香港而家哩個社會呢就太着重考試𠸏
係啊係啊
考試制度
特別公開考試喇
嗯
社會風氣唔多唔少都有影響哩個嘅情況我覺得
即係作弊啊或者噉樣喀泄露一啲嘅考試題目噉樣
因為逢親考試結果出來嘅時候呢就社會人士啊傳媒呢都會大力渲染喇
係啊
噉𠻺好似呢個個都即係狀元嗰啲就會好威喇喀
噉樣
係啊
噉如果換轉來講佢哋攞到好成績但係社會人士冇即係咁大力渲染嘅話
嗯嗯
可能佢哋佢哋自己會開心囖但係就唔會話即係睇得咁重嘞
係
喀
噉𠻺所以社會風氣都對我諗有一定嘅影響喇
嗯
喀
喀
真係唔係咁好囖
當然喇
如果我係個仔就算我攞咗九喇發現噉樣我自己都覺得其實好快會露出
我我嘅意思就係你嘅能力都未到嗰個地步喇
喀
噉你將來升到中六或者噉中六嘅課程又深咗好多喇
唔緊要𠺝
重蹈覆轍
上得山多𠻺終遇虎係唔係先
哦
噉𠻺始終有一日都唔係啊就算噉𠻺俾你過晒去到大學噉樣
受哩個考驗
係嚹
始終都係要自己努力喇係唔係先
噉我阿哥呢噚日傾開哩個問題嘅時候噉我又唔知我阿哥定爸爸有另外一個
噉應該呢就係叫佢努力啲去讀書先臨到最尾先俾啲題目佢俾啲答案
明白明白
即係佢就算呢即係佢自己讀過書先
哦
噉又冇咁容易泄露嗎露出馬腳喎
哩個係我屋企人嘅意見
你屋企人同你嘅意見真係好唔同喎
噉𠻺係
我哋都幾忠直噉樣囖
喀喀喀
噉𠻺你幾得意𡃉喎你
係囖
噉啊可能都同我信仰有關𠸏
哦
我都幾欣賞你噉樣喇"吓"
多謝
嗯
不過如果俾着我我都會誒用返忠直嘅態度去對待返嘅我覺得都
都啱𠸏我覺得就
唔得咪讀過囖
係嘞
全部紅又唔係乜嘢罪不了嘅事係唔係
同埋而家我覺得你入中六都唔係咁難啫唔使攞九啫
係囖
你攞九都入到嘞
係喇
喀
十四分好似都佢啲學位都即係點講呢十四分嘅人都唔晒所有嘅學位
係啊係啊係啊
即係十二三分都可能有得讀喇
係喇係喇
冇問題"啊而家"
只要你肯勤力啲又唔係即係太差嘅我諗你都會揾到個中六學位吖
係喇
即使升唔到都唔係一個問題吖
我有個同學個細佬啊
喀
佢放榜嘅時候噉我同學呢打電話呢返來我實驗室喎
喀
就報佢哩個消息嘞
喀喀
佢話乜嘢呢
我細佬攞到一分啊噉樣
嘩喀
原來啱啱好攞到個啊噉樣囖
喀
其他都兜咁滯啊噉樣囖
喀喀
佢細佬依然都係好開心吖
放榜完之後即刻去哩個漫畫城嗰度就買幾本漫畫睇噉樣
佢姐姐都陪住佢一齊去玩噉樣
喀
噉都幾好
喀
其實讀唔成書都唔係一個太大問題吖
喀
噉哩個社會唔係下下都要讀成書先得𠺢嗎
嗯
噉可以做車房𡃉啫或者做其他工作都冇問題吖係唔係
嗯
噉樣喇
所以我覺得誒一般嘅人呢我覺得就睇成績睇得太過緊要囖
喀喀
噉所以我覺得就係誒哩方面我覺得真係唔係咁正常嘅風氣噉樣囖
係囖
搞到而家又乜嘢啲補習風氣喇你又知喇
係喇
乜嘢補習天王嗰啲唉真係
打開本啲普通嘅雜誌成十幾版都係嗰啲補習嗰啲廣告啊
係喇
重要擺埋啲唔知乜嘢甫士噉樣
哎搞到啲補習都變做唔知似乜噉樣真係
係喇
即係而家搞到社會嘅教育風氣呢好好唔正常我覺得
即係正常嘅學校學校教育呢好似已經去到次等噉樣喇
係囖
好似而家變咗讀書就係為咗考試噉
考得叻噉就嘞
係喇
失咗個原意""
唔係𠺢嗎
本來讀書愛來增進知識𠺢嗎係唔係
係囖
我哋嗰陣時都係噉𡃉好似
係囖係囖
但係嗰陣時個年代都係囖
成績好梗係緊要喇
噉但係要透過你學習裏面係學到嘢先係最重要吖嗎係唔係
嗯
建立到一啲你個人嘅品格係唔係
係喇
人生嘅取向
哩啲先至係最緊要吖嗎係唔係先
教育係應該係一個全人嘅訓練
係喇係喇
即係唔係淨係考試
幾條噉有乜嘢用先嘞係唔係
喀
都學唔到
喀喀
你同我意見都差唔多喎
係喇
我同你幾啱傾喎
幾好傾喎又
係囖係囖
噉希望來𡁵會有啲改變喇哩個社會風氣
喀
希望喇希望啲乜嘢補習天王嗰啲唉
一係你噉喇你畢業之後你出來搞返個補習社喇
叫乜嘢啊
忠直補習社呀
係啊
我哋要全人訓練嘅哩個補習社
唔志在攞
喀
哦原來噉樣
係囖
你咁高學歷
係喇噉啊出來""啊
我前嗰排啊睇咗份雜誌裏面啊有一個人啊真係嚇死我啊
我讀𠺢嗎
喀
化學噉樣
喀
噉嗰個人呢就係教𡃉喎即係教化學𡃉喇
喀
噉呢佢係嘅畢業𡃉喎
喀
又嘅畢業𡃉喎
喀
即係簡稱即係簡單來講即係我師兄喇
喀喀
喀
噉但係佢應該好大𡃉嚹已經成三十幾四十歲𡃉嚹
喀
佢呢唔知係自稱吖定人哋封佢囖叫做乜嘢呢
嘩
喎
嘩真係聽到
我聽完之後眼都突咗出來
嘩你真係幾自大𡃉喎噉樣囖
其實你識唔識佢呢
誒我啲識佢囖
喀喀
噉但係我唔識佢囖
喀喀
佢都唔會更加佢更加唔會識我喇係唔係
我啲無名小卒噉樣
噉但係我覺得如果係我我極其量都係我封自己做
噉即係我覺得有點兒即係那個噉樣喇喀
噉應該我覺得要收斂下噉樣囖
應該喇
搞到啲補習就係要崇拜偶像噉樣
直情喇
啲人呢去補習呢要睇吓佢靚唔靚仔𡃉
係喇係喇
唉
有一個啊真係我見到好似做噉樣
係喇
直情
嘩真係差支咪俾佢唱歌啊其實我覺得真係
搞成噉真係
應該有啲你咁清貧嘅學生
係啊
應該嚹
應該𡃉
係喇
遲啲大家合作下喇
係喇係喇
搞返個噉樣
都好吖
啊
都好吖
可以考慮下喇
遲啲睇下大家揾唔揾到嘢做囖
好
不過記住我哋一齊開檔吖
好
噉樣
吖時間都唔早嚹
時間都差唔多喇係唔係啊
食飯嚹好唔好啊
好好好
