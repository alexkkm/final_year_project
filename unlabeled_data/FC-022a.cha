咦葉先生呀你呢有冇諗過去睇書展啊
誒乜嘢書展呢
誒每年即係每年都有一次嗰個書展囖
你知唔知道𡃉
誒你係唔係指香港會議中心嗰個呢
係啊係啊係啊係啊
哦我自己未去不過呢就琴日睇到誒電視新聞呢就係報導哩一個
喀
噉呢就誒好似好哄動噉樣
係啊係啊我估都係漫畫嗰邊多啲人囖
係啊我都覺得係
係嘞係嘞噉噉但係你會有冇諗過去睇呢
暫時冇噉嘅打算或者遲啲會去
哦唔係
因為呢我上年呢噉上年書展我都有去
噉我喺度買咗啲字典喎
噉我覺得"啊都會幾好
"但係我又覺得唔知點樣揀好囖
因為呢我覺得我買咗兩本字典噉呢一本呢就係嗰個
係
噉另外一本就係嗰個普通我哋誒商務印書館出嗰本即係啡色皮面嗰本吖嗎
你知唔知邊本啊
誒你係指漢英定英漢呢
誒啡色嗰本就係漢英嘅
啡色嘅漢英係商務出版嘅
係嘞
喀喀嗰本即係我哋成日都用嗰本喇
嗯
係幾時出版𡃉呢
九五年啊應該
九五年
即係我上年九六年睇書展喇
噉佢個出版就係九五年應該係最即係嗰陣時係最新囖
係
係
但係我又覺得呢嗰啲字典呢好似誒有啲不足之處我成日覺得
誒你意思係漢英嘅字典
誒兩兩樣都有啊其實
譬如呢誒講譬如講嗰本先喇即係英漢嗰本先喇
係
噉我會覺得呢佢誒即係我以我都有以為嗰版即係舊版八幾年嗰版
係
噉呢但係呢佢我會覺得呢舊版呢就有一個係譬如講地名嘅後最
係
係嘞係嘞係嘞
嗯
噉但係呢新嗰本就冇𡃉喎
係
噉我覺得譬如我哋做翻譯噉樣呢我會覺得會好困難囖
因為有時我哋譯嘢都會遇到啲誒即係專有名詞啊地方名噉樣𠺢嗎
噉我覺得如果冇咗我覺得好似好似唔知點噉樣啊
誒噉可唔可以兩本字典一齊用呢
可以
因為考試只可以帶兩部字典
係嘞係嘞係嘞
噉佢哋譯嘅嘢又唔同噉樣"吖"嗎
係
噉如果帶帶一本噉又好似冇地名喎但係如果帶本有地名又舊版喎噉又
係囖
我諗如果英漢字典來講呢我自己誒而家常用嘅就有兩本嘞
喀喀喀
一本呢就係阿黃同益編嘅
黃同益
係嘞
哦
另外一本呢就係陸谷孫嘅
我諗你應該有用𡃉
誒我冇乜點聽過
誒陸谷孫嗰本呢就係叫做"英漢大辭典"
哦哦哦哦哦哦
噉呢哩本書呢就已經出咗好耐𡃉嘞不過呢最近呢誒或者都唔係最近
哦
即係你意思話以前就係誒分咗上冊同埋下冊
係嘞以前呢就好大本嘅
哦
喀
噉呢就比較攜帶方便
噉但係會唔會資料上係少咗呢
誒唔會𡃉因為其實佢係將兩冊呢係濃縮成一冊
只不過啲字體係細咗
喀
喀噉所以呢就好適合你哋呢考試嘅時候呢係攜帶嘅因為只係有一本嘅
但係會唔會好貴呢
即係哩一類型嘅字典
喀
就係誒都需要幾百蚊嘅
幾多百度呢
噉誒已經唔記得咗嘞
哦
因為太耐嘞
喀
喀
喀
同埋佢有你頭先嘅要求
就係話有
喀
後邊呢就有啲人名同埋地名啊嗰啲噉
哦哦哦哦
噉可以考慮買哩本
但係喀但係我又覺得譬如話好似你間房噉樣喇
係
噉有好多字典喎
係
喀都唔算多嚹
喀噉我哋覺得如果做翻譯噉梗係要好多字典好多工具書去幫我哋譯嘢喇
係冇錯吖
噉但係譬如我哋平時譬如做功課啊嗰陣時我又覺得係都需要唔同類型嘅字典喇噉
譬如專門嘅譬如話法律啊誒或者係講哩一個誒自然科學啊
嗯
科技性嗰啲字典啊你覺得點樣呢
喀
噉呢就不妨呢係多買啲字典
因為呢如果只係買一啲通用嘅字典呢就只係幫到你誒譯一啲好普通嘅文章
喀
嗯
噉你就需要一啲專科嘅字典嘅
噉哩一個呢就要睇下你自己嘅用途嘞
你有啲乜嘢嘅目的呢
噉如果譬如話你做功課嘅時候有時你會遇到一啲比較專有嘅文章或者一啲專業
喀
但係當你出來工作嘅時候呢或者如果你經常都需要係應付哩一類專科嘅文章嘅時候
